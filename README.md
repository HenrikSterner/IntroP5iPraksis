# Introduktion til Programmering i P5 og Javascript'
Nærværende side beskriver et introduktionsforløb til programmering ved brug af frameworket P5 og Javascript(JS). Forløbet er særligt rettet mod programmering på htx, som et indledende forløb i programmering b/c. 


## Valg af sprog 
Valget af P5 og Javascript er nøje gennemtænkt og gennemafprøvet på målgruppen med rigtig gode resultater. 
Nogle af fordelene er:  
- Det er relativt nemt at lære, selv for begyndere. 
- Der findes mange ressourcer til at lære P5.JS, herunder tutorials, fora og online kurser.
- Man kan relativt let skabe en bred vifte af interaktive webapplikationer indenfor mange forskellige domæner.
- Det har et stort og aktivt fællesskab af brugere og udviklere.
- Det er relativt nemt at udgive på en lang række forskellige platforme 

Det er af afgørende betydning, at du laver de nødvendige øvelser undervejs. At lære at programmere er lidt som at bygge et hus. Kun hvis væggene er solide og sikre kan du begynde at sætte taget på. Øvelserne skal med andre ord hjælpe dig med at sikre, at du har godt nok styr på det fundamentale. 
God arbejdslyst.

# Grundbog
Vi bruger min egen lærebog som grundbog og så suppleres med noter og anden litteratur/videoer m.m. : 

_Programmering i Praksis_ af Henrik Sterner og Peter Sterner. Copyright (C) 2023. 

Bogen er ved at blive publiceret på et forlag, men I har adgang til den på [https://henriksterner.github.io/P5Programmering/](https://henriksterner.github.io/P5Programmering/).

## Øvelser
Lav øvelserne i den rækkefølge som de står. Lav så mange som overhovedet muligt. Den eneste måde at blive god til faget er ved at øve sig regelmæssigt og så meget som overhovedet muligt. Træning gør mester! Gå ikke videre før du har styr på det fundamentale. 

**Øvelser med fed skrift skal afleveres i Lectio i opgaven, der er knyttet dertil**.

Disse afleveringer udgør logbogen, som der er et krav fra bekendtgørelsen om, at I løbende udarbejder (se bekendtgørelsen nedenfor). Øvelserne bliver gennemgået i timen, men pga. begrænset rettetid vil der ikke blive givet individuel feedback på disse men de vil dog stadig blive inddraget ved karaktergivningen. 
Den begrænsede elevtid/rettetid vil blive anvendt på de helt store, selvstændige projekter. 

## Undervisningsplan (tentativ)
Herunder en tentativ plan for undervisningen, der opdateres undervejs.  

Et modul svarer til en lektion på 45 min. Det er muligt at nogle delforløb tager længere eller kortere tid. De involverer den tid, der bliver brugt på oplæg, præsentationer og arbejde med øvelserne i timerne. Som udgangspunkt er det planen, at de fleste øvelser laves i timerne. 




### Oversigt

| Delforløb nr       | Antal moduler | Læsestof     | Indhold                     | Øvelser     |
| ----------- |----------- | ----------- | ----------------------------| ----------- |
|1 |2-4 |  Skim Forord og læs kap 1       | Intro til programmering og P5 |   **1-7 i kap 1**         |
|2 |4-6 | kap 2 | De første programmer, geometriske figurer | **1-9 og Projekt i kap 2**. |    
|3 |4-6 | kap 3 | Variabler, input og animationer| **1-16 og Projekt i kap 3** |
|4 |2-4| kap 4 | Betinget udførsel| **1-11 og selvvalgt projekt i kap 4** |
|5 |6-8 |kap 5 | Løkker og arrays | **1-7,13-18 og selvvalgt projekt i kap 5** |
|6 |4-6 |kap 6 | Funktioner | **1-10 og selvvalgt projekt i kap 6** |
|7 |4-6 |kap 12 | Dokumentation og kravspecifikation | **1-11 i kap 12** |
|8 |4-6 |kap 14 | Testning, debug og fejlhåndtering | **1-11 i kap 12** |
|9 |2-4 |kap 17 | Computationel tækning | **1-3  i kap 16** |
|10 |10 |Opgaveformulering | Projekt: Spiludvikling | **Projekt beskrivelse og rapport** |
|11 |4-6 |kap 7 | Rekursive funktioner | **1-10 og selvvalgt projekt i kap 7** |
|12 |6-8 |kap 8 | Indledende objekter | **1-7 og selvvalgt projekt i kap 8** |
|13 |4-6 |kap 9 | Strenge | **1-10 og selvvalgt projekt i kap 9** |
|14 |4-6 |kap 10 | Objektorienteret principper | **1-10 og selvvalgt projekt i kap 10** |
|15 |2-4 |kap 13 | Softwarearkitektur | **1-7 i kap 13** |
|16 |4-6 |kap 11 | Vektorer og flokadfærd | **A1-A10 og B1-B10 i kap 11** |
|17 |4-6 |kap 15 | Udviklingsprocesser | **1-10  i kap 15** |


For B-niveau fortsættes efterfølgende med videregående emner (typisk i Python/C#/Java eller lignende) indenfor blandt andet avanceret datastrukturer og algoritmer, operativsystemer og netværksprogrammering, objektorienteret design og designmønstre, webudvikling og frameworks som React eller angular,databaser og databaseadministration, sikkerhed og kryptografi, maskine læring og kunstig intelligens og distribuerede systemer. 











## Læreplaner: Faglige mål og eksamensform
For dem som har lyst er der mulighed for at læse bekendtgørelserne samt vejledninger for programmering c/b 
på [ministeriets side](https://www.uvm.dk/gymnasiale-uddannelser/fag-og-laereplaner/laereplaner-2017/valgfag-laereplaner-2017).
Her kan man bl.a. i detaljer læse om de faglige mål for faget samt eksamensformen og meget andet. 

 
