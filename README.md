# Introduktion til Programmering i P5 og Javascript'
Nærværende side beskriver et introduktionsforløb til programmering ved brug af frameworket P5 og Javascript(JS).


## Valg af sprog 
Valget af P5 og Javascript er nøje gennemtænkt og gennemafprøvet på målgruppen med rigtig gode resultater. 
Nogle af fordelene er:  
- Det er relativt nemt at lære, selv for begyndere. 
- Der findes mange ressourcer til at lære P5.JS, herunder tutorials, fora og online kurser.
- Man kan relativt let skabe en bred vifte af interaktive webapplikationer indenfor mange forskellige domæner.
- Det har et stort og aktivt fællesskab af brugere og udviklere.
- Det er relativt nemt at udgive på en lang række forskellige platforme 

Det er af afgørende betydning, at du laver de nødvendige øvelser undervejs. At lære at programmere er lidt som at bygge et hus. Kun hvis væggene er solide og sikre kan du begynde at sætte taget på. Øvelserne skal med andre ord hjælpe dig med at sikre, at du har godt nok styr på det fundamentale. 
God arbejdslyst.

# Grundbog
Vi bruger min egen lærebog som grundbog og så suppleres med noter og anden litteratur/videoer m.m. : 

_Programmering i Praksis_ af Henrik Sterner og Peter Sterner. Copyright (C) 2023. 

Bogen er ved at blive publiceret på et forlag, men I får adgang til den som pdf i starten af den første time. 

## Øvelser
Lav øvelserne i den rækkefølge som de står. Lav så mange som overhovedet muligt. Den eneste måde at blive god til faget er ved at øve sig regelmæssigt og så meget som overhovedet muligt. Træning gør mester! Gå ikke videre før du har styr på det fundamentale. 

**Øvelser med fed skrift skal afleveres i Lectio i opgaven, der er knyttet dertil**.

Disse afleveringer udgør logbogen, som der er et krav fra bekendtgørelsen om, at I løbende udarbejder (se bekendtgørelsen nedenfor). Øvelserne bliver gennemgået i timen, men pga. begrænset rettetid vil der ikke blive givet individuel feedback på disse men de vil dog stadig blive inddraget ved karaktergivningen. 
Den begrænsede elevtid/rettetid vil blive anvendt på de større projekter. 

## Undervisningsplan
Herunder en tentativ plan for undervisningen, der opdateres undervejs.  

Et delforløb dækker typisk over 2-4 moduler á 45 min. Men det kan variere afhængig af hvor langt vi når. 

### Oversigt
Delforløb nr       | Læsestof     | Indhold                     | Øvelser     |
----------- | ----------- | ----------------------------| ----------- |
1          |  Skim Forord og læs kap 1       | Intro til programmering og P5 |   **1-7** i kap 1         |
2 | kap 2 | De første programmer, geometriske figurer | **1-9 og Projekt i kap 2**. Projektet præsenteres på tavlen|    
3 | kap 3 | Variabler, input og animationer| **1-16 og Projekt i kap 2** |


## Læreplaner
For dem som har lyst er der mulighed for at læse bekendtgørelserne samt vejledninger for programmering c/b 
på [ministeriets side](https://www.uvm.dk/gymnasiale-uddannelser/fag-og-laereplaner/laereplaner-2017/valgfag-laereplaner-2017). 
